A Számítógépi grafika beadandóm témájának egy egyszerűsített naprendszert választottam, mivel úgy gondoltam, hogy a feladatkiírásban szereplő feltételeket ezzel tudnám a legegyszerűbben szemléltetni. 
Az egyszerűsített naprendszerben négy bolygót jelenítek meg (Merkúr, Vénusz, Föld és Mars), plusz a Napot, valamint a Holdat. Ezen égitestek valós keringési sebességeinek arányát is figyelembe veszem.
A W-A-S-D billentyűkkel lehet mozogni az űrben, a Q-val és az E-vel pedig felemelkedni, és leereszkedni, a F és G billentyűkkel pedig a fényerősséget módosítani (növelni és csökkenteni), míg az F1 gomb lenyomásával a Súgó felület jelenik meg, ahogy a feladatkiírásban is szerepel.
Mivel végzős hallgató vagyok, így május 19-ig tart a szorgalmi időszak, ezért legkésőbb addig be kell mutatnom a beadandót, emiatt készítek csak egy egyszerűsített naprendszer modellt.
