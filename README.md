A Számítógépi grafika beadandóm témájának egy egyszerűsített naprendszert választottam.

A naprendszerben négy bolygót jelenítek meg (Merkúr, Vénusz, Föld és Mars), plusz a Napot, valamint a Holdat. Ezen égitestek valós keringési sebességeinek arányát is figyelembe vettem.

A bolygók textúráit a Free3D oldalról töltöttem le, ezek gömb alakú testekre lettek rávetítve. Ezt követően pedig a Blendert használtam. 

A bolyók méretarányait tekintve, azok felnagyításra kerültek annak érdekében, hogy a láthatóságot növeljem. A bolygók Naphoz viszonyított méretarányát egy konstans számmal megszoroztam, hogy a méretük nagyobb legyen és így láthatóak legyenek.

A távolságok esetében az egyes bolygók valós keringési pályái alapján egy átlagos Naptól való távolságot számoltam ki, ami a Naptól való legkisebb és legnagyobb távolságának átlaga. Egy ilyen sugarú körpályán mozgatom a bolygókat a Nap körül.

A W-A-S-D billentyűkkel lehet mozogni az űrben, a Q-val és az E-vel pedig felemelkedni, és leereszkedni, a F és G billentyűkkel pedig a fényerősséget módosítani (növelni és csökkenteni), míg az F1 gomb lenyomásával a Súgó felület jelenik meg, ahogy a feladatkiírásban is szerepel.
